# Checkout instellingen

Op het tabblad 'Checkout instellingen' kun je alle gewenste instellingen
toepassen die zichtbaar zijn in de checkout. Dit tabblad wordt onderverdeeld
in 'Basis instellingen' , 'Bezorging', 'Brievenbuspakje' , 'Ochtendlevering', '
Avondlevering' , 'Ophalen' en 'Extra vroeg ophalen'

## Basis instellingen

<MPImg src="/documentation/magento/magento-basisinstellingen-checkout.jpg" alt="Magento basisinstellingen checkout" />

### Aantal dagen vooruit

Met de functie 'aantal dagen vooruit' kun je aangeven hoeveel dagen vooruit jouw
klant een levermoment kan kiezen. Wanneer je kiest voor 7 dagen is laatste
keuzemogelijkheid precies 7 dagen later. De dagen waarop er geen leveringen
mogelijk zijn, worden niet weergegeven in de checkout. (zondag en maandag)

<MPImg src="/documentation/magento/magento-aantal-dagen-vooruit.jpg" alt="Magento aantal dagen vooruit" />

In de afbeelding hierboven kun je zien dat er is gekozen om 3 dagen vooruit te
laten zien. In de afbeelding hieronder kun je zien hoe jouw klant dit te zien
krijgt in de checkout.

<MPImg src="/documentation/magento/magento-checkout-verzend-opties-1.jpg" alt="Magento checkout verzend opties 1" />

### Laatste bestelmoment

Hiermee kun je instellen tot welk moment het mogelijk is voor jou een bestelling
klaar te maken voor levering. Indien jij hier tot 16:00 uur instelt, zullen alle
klanten na dit tijdstip een latere dag in hun checkout te zien krijgen als
eerste levermogelijkheid. Bijvoorbeeld: Jij hebt een verwerktijd van 1 dag en
kunt tot 16:00 bestellingen verwerken. De bestelling komt binnen op dinsdag 04
oktober om 16:02, de eerst volgende mogelijkheid voor jouw klant zou dan
donderdag 06 oktober worden. Dit betekent voor jou dat je het pakket op woensdag
zal inleveren bij een PostNL punt.

<MPImg src="/documentation/magento/magento-laatste-bestelmoment.jpg" alt="Magento laatste bestelmoment" />

### Verzenddagen

Bij de verzenddagen kun je invullen op welke dagen het voor jou mogelijk is
pakketten in te leveren voor collectie op dezelfde dag. In de checkout wordt
hier rekening mee gehouden qua keuzes die worden getoond aan jouw klant.

<MPImg src="/documentation/magento/magento-verzenddagen.jpg" alt="Magento verzenddagen" />

### Maandagbezorging

Er kan ook gekozen worden om een pakket op maandag te laten bezorgen, houd er
rekening mee dat je bij verzenddagen wel de zaterdag selecteert als verzenddag.

::: note
Let op: Maandaglevering is alleen mogelijk wanneer het laatste
bestelmoment voor maandagbezorging op 14:30 is ingesteld en zaterdag het pakket
voor 15:00 wordt geleverd bij één van de hiervoor bestemde [PostNL locaties].
:::

<MPImg src="/documentation/magento/magento-maandagbezorging.jpg" alt="Magento maandagbezorging" />

### Vertraging

Indien jij een langere verwerkingstijd nodig hebt om tot leveren over te gaan
kun je dat hier aangeven. Hier zal rekening mee worden gehouden in het tonen van
de beschikbare bezorgdagen in de checkout.

<MPImg src="/documentation/magento/magento-vertraging.jpg" alt="Magento vertraging" />

## Bezorging

<MPImg src="/documentation/magento/magento-bezorging-checkout.jpg" alt="Magento bezorging checkout" />

### Titel bezorging

Je kunt zelf kiezen welke titel jij de bezorging geeft. Het advies is om "Thuis
of op het werk bezorgd" hierin te plaatsen.

### Alleen huisadres

Je kunt hiermee aangeven of jouw klanten hier zelf voor kunnen kiezen in de
checkout. Indien jij dit wilt weergeven in de checkout kies dan voor `Ja`. Ook
is het mogelijk om aan deze optie een eigen naam mee te geven, in het voorbeeld
is deze optie 'Niet bij de buren bezorgen' genoemd. Als laatste optie kun je er
ook een meerprijs aan koppelen, in het voorbeeld kost deze optie € 0.27 extra.

### Handtekening voor ontvangst

Je kunt hiermee aangeven of jouw klanten hier zelf voor kunnen kiezen in de
checkout. Indien jij dit wilt weergeven in de checkout kies dan voor `Ja` Ook is
het mogelijk om aan deze optie een eigen naam mee te geven, in het voorbeeld
heet deze optie 'Handtekening voor ontvangst'. Als laatste optie kun je er ook
een meerprijs aan koppelen, in het voorbeeld kost deze optie € 0.35 extra.

Er is ook een optie gemaakt voor een gecombineerde meerprijs voor de keuzes
samen `Alleen bij mij bezorgen` en `Handtekening voor ontvangst` te bepalen. Je
kunt zelf een prijs naar eigen inzicht invullen.

## Brievenbuspakje instellingen

<MPImg src="/documentation/magento/magento-brievenbuspakje-instelling.jpg" alt="Magento brievenbuspakje instelling" />

Het is mogelijk om automatisch brievenbuspakjes te laten selecteren afhankelijk
van de instellingen. Dit kan op basis van gewicht of volume welke jij kunt
instellen bij de productgegevens.

`Producten -> catalogus -> Klik op bewerken`

<MPImg src="/documentation/magento/magento-catalogus-producten-bewerken.jpg" alt="Magento catalogus producten bewerken" />
Het is mogelijk om dit te tonen in de checkout waarbij jouw klant een keuze heeft. In dit geval zullen er meerdere verzendopties worden getoont, namelijk: Pakket, Brievenbuspakje en indien ingesteld de keuze om op te halen bij een PostNL locatie. Wil je liever niet deze keuze aan jouw klant bieden, kun je de titel leeg laten. In dit geval zal er alleen een brievenbuspakje worden aangemaakt bij MyParcel maar wordt het normale tarief berekend.

## Digitale postzegel instellingen

<MPImg src="/documentation/magento/magento-digitale-postzegel-instellingen.jpg" alt="Magento digitale postzegel instellingen" />

Het is mogelijk om automatisch een digitale postzegel te laten selecteren. Dit
is mogelijk met behulp van een aantal instellingen. Er zijn twee mannieren om
het gewicht van een digitale postzegel te bepalen:

- Op basis van het totale gewicht van de zending
- Op basis van een standaard gewicht

**Op basis van het totale gewicht van de zending**
Bij de instelling `Standaard gewicht` is het mogelijk om de
optie `Geen standaard gewicht` te selecteren. Met deze optie zal er automatich
gekeken worden naar het totale gewicht van het pakket en zal hij verdeelt worden
in een specifieke gewichtsklasse. Hiervoor moeten de gewichten bij de producten
correct zijn ingevuld.

**Op basis van een standaard gewicht**
Naast het automatich berekenen van het gewicht is het ook mogelijk om een
standaard gewicht in te stellen. Mocht je bijvoorbeeld altijd een digitale
postzegel willen versturen wat tussen de 20 en de 50 gram weegt. Dan is het
mogelijk om de optie te selecteren.

De volgende gewichtsklasse zijn te selecteren:

- 0 - 20 gram
- 20 - 50 gram
- 50 - 100 gram
- 100 - 350 gram
- 350 - 2000 gram

Om een digitale postzegel te kunnen automatiseren zal er een aanpassing gedaan
moeten worden bij de producten die daadwerkelijk met deze verzendmethoden
vestuurd gaan worden. Hiervoor moet de instelling `Past in digitale postzegel`
aan staan.

<MPImg src="/documentation/magento/magento-digitale-postzegel-aan.jpg" alt="Magento digitale postzegel aan" />

Vervolgens zal op de checkout pagina een verzendmethoden te zien zijn, voor de
digitale postzegel.

<MPImg src="/documentation/magento/magento-digitale-postzegel-checkout-pagina.jpg" alt="Magento digitale postzegel checkout pagina" />

## Ochtendlevering

Het is mogelijk om jouw klanten de mogelijkheid te geven te kiezen voor
ochtendlevering (bezorging tot 12:00). Wanneer je deze optie hebt geactiveerd
zal er een extra keuzemogelijkheid verschijnen in de checkout. Tevens is het
mogelijk hier een meerprijs aan te koppelen. De prijs die hier wordt ingevuld
zal bij het huidige tarief worden opgeteld. Jouw klant ziet in de checkout het
totaalbedrag van de zending.

<MPImg src="/documentation/magento/magento-ochtendlevering.jpg" alt="Magento ochtendlevering" />

## Avondlevering

Het is ook mogelijk om jouw klanten de mogelijkheid te geven te kiezen voor
avondlevering (bezorging vanaf 18:00 uur). Wanneer je deze optie hebt
geactiveerd zal er net een extra keuzemogelijkheid verschijnen in de checkout.
Ook is het mogelijk hier een meerprijs aan te koppelen. De prijs die hier
wordt ingevuld zal bij het huidige tarief worden opgeteld. Jouw klant ziet in de
checkout het totaalbedrag van de zending.

<MPImg src="/documentation/magento/magento-avond-levering.jpg" alt="Magento avond levering" />

## Ophalen PostNL-locatie

Met deze optie kunnen jouw klanten kiezen om hun pakket bij een PostNL-locatie
op te halen. Deze locatie kunnen zij zelf kiezen in de checkout. Je kunt hier
eventueel ook een meerprijs voor rekenen.

<MPImg src="/documentation/magento/magento-ophalen-bij-postNL.jpg" alt="Magento ophalen bij postNL" />

Hieronder kun je een voorbeeld zien als de klant voor PostNL-locatie
kiest.

<MPImg src="/documentation/magento/magento-checkout-verzend-opties-2.jpg" alt="Magento checkout verzend opties 2" />

## Extra vroeg ophalen bij PostNL-locatie

Ook voor het ophalen op een PostNL-locatie is er een mogelijkheid om dit
specifiek in de ochtend te doen (mogelijk vanaf 09:00 in plaats vanaf 16:00).
Ook hierbij heb je de keuze om een meerprijs toe te voegen.

<MPImg src="/documentation/magento/magento-extra-vroeg-postnl.jpg" alt="Magento extra vroeg postnl" />

## België bezorgopties

Naast het feit dat het mogelijk is om jouw pakketten bij een Nederlandse
PostNL-locatie te laten bezorgen, is het ook mogelijk om voor een Belgische
PostNL-locatie te kiezen.

**België thuislevering titel**
De titel die je wilt gebruiken voor het thuis laten bezorgen is aan te passen
ten opzichte van een Nederlandse zending.

**België standaard bezorgtitel**
De titel die je wilt gebruiken voor een standaard levering naar België is aan te
passen ten opzichte van een Nederlandse zending. Wanneer er geen titel is
ingevuld, worden de bezorgtijden automatisch zichtbaar.

[PostNL locaties]: https://www.myparcel.nl/blog/
