# Configuratie

Ga naar `Apps > Geïnstalleerde apps > MyParcel NL` om de MyParcel plugin te openen. Klik links bovenin op Instellingen 
om de plugin te configureren.

## Account
### API key
Het belangrijkste van de koppeling is de API key. Deze kan je in jouw [MyParcel backoffice] terugvinden. Klik links 
onderin op `Shop instellingen > Selecteer de gewenste shop > Algemeen > API instellingen`. 
Wanneer je nog geen API key hebt, kan je deze aanmaken door op Genereer API key te klikken.

<MPImg src="/documentation/shopify/shopify-api-settings.svg" alt="Shopify api settings" />

## Algemene instellingen
<MPImg src="/documentation/shopify/shopify-general-settings.svg" alt="Shopify general settings" />

### Standaard paginakeuze
Hier geef je aan of je het label op een standaard (A4) of op een labelprinter (A6) wilt printen.

### Beschrijving op label
Met deze optie kun je een beschrijving toevoegen aan de zending. Dit zal worden afgedrukt op de linkerbovenhoek van 
het label en kun je gebruiken om de zending in het MyParcel zendingenoverzicht op te zoeken. Gebruik {order_name} om 
de titel van de order of {order_number} om het ordernummer te vermelden.

<MPImg src="/documentation/shopify/shopify-label-description.svg" alt="Shopify label description" />

### Fulfillment
Je hebt de mogelijkheid om jouw orders automatisch de status 'Fulfilled' te geven, wanneer PostNL jouw zending heeft 
gescand. Wil je dit liever handmatig doen? Selecteer dan de optie Manueel. Ga naar Bestellingen, selecteer de gewenste 
orders en klik bovenaan het orderoverzicht op Bestellingen vervullen om deze status te veranderen.

## Standaard exportinstellingen
Met de standaardexportinstellingen heb je de mogelijkheid om aan de hand van de door jouw klant gekozen verzendmethode 
automatisch een gewenst pakkettype zoals een pakket of een brievenbuspakje aan te maken. De door jou aangemaakte 
verzendmethoden worden hier direct ingeladen, zodat je gelijk aan de slag kunt met het instellen van de 
exportvoorkeuren. Heb je nog geen verzendmethoden aangemaakt? Bekijk dan de [handleiding van Shopify] hoe je dit in 
kunt stellen.

![Shopify default export settiings](/documentation/shopify/shopify-default-export-settings.gif)

Wanneer je op een verzendmethode klikt, opent een pop-up. In de pop-up kan je aangeven of de zending met MyParcel 
verzonden mag worden, welk type verzending en pakket er gebruikt moet worden en of er extra opties aan toegevoegd moeten worden.

### Nederland
Beschikbare verzendtypes: Thuislevering en Afhaalpunt
Beschikbare pakkettypes: Brievenbuspakket, Pakket, Ongefrankeerd label en Digitale postzegel
Beschikbare opties: Handtekening voor ontvangst, Alleen geadresseerde, Retour bij geen gehoor, Extra groot formaat, 
18+-check en verzekering tot €5000

### PostNL Locaties

Wanneer je jouw klanten een PostNL locatie wilt aanbieden in de checkout, zal je een extra verzendmethode aan moeten 
maken in Shopify. Deze verzendmethode kan je daarna koppelen in de "Standaard Exportinstellingen".

<MPImg src="/documentation/shopify/shopify-postnl-location.svg" alt="Shopify postnl location" />

1. Ga in Shopify naar "Apps"
2. Ga naar de MyParcel App 
3. In de MyParcel App klik op "Instellingen" links bovenaan de pagina 
4. Scroll in de instellingen naar beneden tot je "Standaard exportinstellingen" ziet 
5. Klik hier de verzendmethode die je hebt aangemaakt voor de PostNL locaties aan 
6. Zet "Verzenden via MyParcel" aan en "Type verzending" op "Afhaalpunt"
7. Klik na het instellen van de verzendmethode op "Opslaan"
Na het opslaan van deze instellingen zal de klant na betaling gevraagd worden om een PostNL locatie te selecteren. 
8. Mocht dit vergeten worden, zal er na ongeveer 30 minuten een email ter herinnering verstuurd worden.

### België
- Beschikbare verzendtypes: Thuislevering en Afhaalpunt
- Beschikbare pakkettypes: Pakket
- Beschikbare opties: Extra groot formaat en standaard verzekering tot €500,-

### Europa
- Beschikbare verzendtypes: Thuislevering
- Beschikbare pakkettypes: Pakket
- Beschikbare opties: Standaard verzekering tot €500,-

### Wereld
- Beschikbare verzendtypes: Thuislevering
- Beschikbare pakkettypes: Pakket
- Beschikbare opties: Standaard verzekering tot €200,-
- 
## Herinneringsmail afhaallocatie
De MyParcel-plugin heeft niet de mogelijkheid om de afhaallocaties in de checkout zelf te tonen. Jouw klant kan de 
gewenste locatie selecteren op de bedankpagina na het plaatsen van zijn/haar bestelling. Zet deze functie aan om jouw 
klant na 30 minuten automatisch een herinneringsmail te sturen wanneer hij/zij is vergeten om een postpunt te selecteren.

<MPImg src="/documentation/shopify/shopify-reminder-email-pickup-location.svg" alt="Shopify reminder email pickup location" />

## Wereldzendingen
Om voor een wereldzending een douaneformulier op te stellen, zijn ook de 'HS-code', het 'gewicht per pakket' en 
'land van oorsprong' benodigd. Hier kan je de standaard waarden in vullen welke worden gebruikt wanneer je dit niet 
bij de producten zelf hebt ingevuld.

::: note
Let op: wanneer je meer dan één soort product verzendt, is het belangrijk dat je per product een HS-code hebt ingesteld.
Als je dit niet doet, is de kans aanwezig dat het pakket niet door de douane komt.
:::

## Veelgestelde vragen over de configuratie
***Waar kan ik de 'HS-code' en 'land van oorsprong' op productniveau instellen?***
Selecteer het gewenste product op de pagina `Producten`. Onderaan de pagina vind je de onderstaande gegevens. Maak je 
gebruik van 'varianten'? In dat geval vind je het onderstaande nadat je de gewenste variant binnen het product hebt 
aangeklikt.

<MPImg src="/documentation/shopify/shopify-questions.svg" alt="Shopify questions" />

[MyParcel backoffice]: https://account.myparcel.nl/login
[handleiding van Shopify]: https://help.shopify.com/nl/manual/shipping/setting-up-and-managing-your-shipping
