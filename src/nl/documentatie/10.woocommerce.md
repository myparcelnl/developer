# WooCommerce

<Stack class="grid-flow-col auto-cols-max gap-1">
    <GitHubShield repo="myparcelnl/woocommerce" />
    <GitHubShield repo="myparcelnl/woocommerce" link="issues" />
    <GitHubShield repo="myparcelnl/woocommerce" link="pulls" />
</Stack>

## Introduction

#### Features

- [Delivery options] integrated in your checkout.
- Export your WooCommerce orders to MyParcel with a simple click, single orders
  or in batch.
- Print shipping labels directly (PDF).
- Create multiple shipments for the same order.
- Choose your package type (Parcel, digital stamp, mailbox package).
- Define default MyParcel shipping options (signature, only recipient,
  insurance, etc.).
- Modify the MyParcel shipping options per order before exporting.
- Optional separate street name and house number in checkout for more precise
  address data.
- View the status of the shipment in the order details page.
- Add Track & Trace URL to the order confirmation email.

## Installatie

Deze handleiding beschrijft de functionaliteiten van de MyParcel plugin en hoe je de MyParcel plugin in jouw webwinkel kunt installeren. Wij adviseren de installatie altijd eerst op een testomgeving uit te voeren en een back-up te maken van jouw webshop voor je begint. De installatie kan op twee manieren worden uitgevoerd:

### Via de WordPress plugin directory

Om de MyParcel plugin te installeren via de WordPress plugin
directory volg je de volgende stappen:

1. Ga in WordPress naar het menu `Plugins > Nieuwe plugin`.
2. Typ 'MyParcel' in de zoekbalk en klik op `Zoeken`.
3. Kies de plugin WooCommerce MyParcel en klik op nu `Installeren`. De
   plugin wordt nu gedownload en geïnstalleerd.
4. Wanneer het downloaden voltooid is, klik je op `Plugin activeren`.

### Handmatig uploaden

1. Download het .zip bestand van de plugin vanaf de [WordPress site]
2. Ga in WordPress naar het menu `Plugins > Nieuwe` plugin.
3. Klik bovenin het scherm op `Plugin Uploaden`.
4. Kies het bestand dat je net hebt gedownload en klik op nu `Installeren`.
5. Wanneer het installeren voltooid is, klik je op `Plugin activeren`.

## Configuratie

### Standaard exportinstellingen

##### Pakkettype koppelen aan verzendtype

Je kunt verzendmethoden koppelen aan een pakkettype, zodat het juiste label wordt aangemaakt in jouw MyParcel account. Met onderstaand voorbeeld lichten we dit verder toe.

<MPImg src="/documentation/woocommerce/woocommerce-standaard-export-settings.jpg" alt="woocommerce standaard export pakket" />

In het voorbeeld is te zien dat de verzendmethode Vast tarief is gekoppeld aan het pakkettype Pakket. Dit betekent dat orders met deze verzendmethode standaard als pakket doorgezet worden naar MyParcel.

<MPImg src="/documentation/woocommerce/woocommerce-standaard-export-bbp.jpg" alt="woocommerce standaard export bbp" />

In het voorbeeld is te zien dat de verzendmethode Vast tarief is gekoppeld aan het pakkettype Brievenbuspakje. Dit betekent dat orders met deze verzendmethode standaard als brievenbuspakje doorgezet worden naar MyParcel.

<MPImg src="/documentation/woocommerce/woocommerce-standaard-export-digitale-postzegel.jpg" alt="WooCommerce standaard export digitale postzegel" />

In het voorbeeld is te zien dat de verzendmethode Vast tarief is gekoppeld aan het pakkettype Digitale postzegel. Dit betekent dat orders met deze verzendmethode standaard als digitale postzegel doorgezet worden naar MyParcel.

::: note
Let op! Het gaat hier om de standaardinstelling. Uiteraard kan dit nog per order handmatig aangepast worden.
:::

##### Instellen brievenbuspakje

::: note
Let op! Deze plugin is niet in staat om van meerdere BBP-zendingen automatisch een pakket te genereren. Hiervoor raden wij aan om een externe plugin te gebruiken. Ons advies is om de Bolder elements of de table rate plugin van WooCommerce zelf te gebruiken. Met deze plugins kun je namelijk voorwaarden instellen.
:::

Ga naar `WooCommerce > verzendmethoden > verzendklassen` en voeg hier (zoals in de screenshot) de verschillende verzendtypes in. In dit geval BBP afgekort van brievenbuspakje.

<MPImg src="/documentation/woocommerce/woocommerce-mailbox-verzendklassen.jpg" alt="woocommerce mailbox verzendklasse" />

Sla na het toevoegen op en ga vervolgens naar de verzendmethoden in de WooCommerce instellingen. Klik hier op de zone Nederland en afhankelijk hoe je de verzendmethode hebt genoemd (deze titel kun je aanpassen) vervolgens zoals in het 12 voorbeeld op "bezorgd door PostNL".

<MPImg src="/documentation/woocommerce/woocommerce-mailbox-verzendzone.jpg" alt="woocommerce mailbox verzendzone" />

Hier binnen de omlijning in het rood, voer je de kosten in voor het BBP en klik je op wijzigingen opslaan.

<MPImg src="/documentation/woocommerce/woocommerce-mailbox-verzendklassen-prijzen.jpg" alt="woocommerce mailbox verzendklasse prijzen" />

Bij de producten die je als brievenbuspakje wilt versturen selecteer je in het product (zoals aangegeven in de screenshot) de verzendklasse.

<MPImg src="/documentation/woocommerce/woocommerce-mailbox-verzendklassen-product.jpg" alt="woocommerce mailbox verzendklasse product" />

Daarna dien je in de plugin bij standaard exportinstellingen de verzendmethode te selecteren en op te slaan.

##### Koppel e-mailadres klant

Je kunt de keuze maken om het e-mailadres vanuit de order mee te sturen naar MyParcel. Deze optie moet aan staan, als je gebruik maakt van de track en trace-mails van MyParcel. In jouw MyParcel account kun je zelf deze email in- of uitschakelen en opmaken in jouw eigen stijl.

<MPImg src="/documentation/woocommerce/woocommerce-koppel-email.jpg" alt="woocommerce koppel email" />

##### Koppel telefoonnummer klant

Wanneer je het telefoonnummer van de klant koppelt met de zending, kan de koerier dit gebruiken voor de aflevering van het pakket. De afleverkans voor buitenlandzendingen wordt hiermee aanzienlijk verhoogd.

<MPImg src="/documentation/woocommerce/woocommerce-koppel-telefoon.jpg" alt="woocommerce koppel telefoon" />

##### Label omschrijving

Met deze optie kun je een beschrijving toevoegen aan de zending. Dit zal worden afgedrukt op de linkerbovenhoek van het label en kun je gebruiken om de zending in het MyParcel zendingenoverzicht op te zoeken. Gebruik [**ORDER_NR**] om het ordernummer te vermelden.

<MPImg src="/documentation/woocommerce/woocommerce-label-omschrijving.jpg" alt="woocommerce label omschrijving" />

##### Leeg pakket gewicht

Geef hier aan wat het gewicht van een leeg pakket is. Het ligt aan de instellingen van WooCommerce of dit in grammen of kilo's is.

<MPImg src="/documentation/woocommerce/woocommerce-leeg-pakket-gewicht.jpg" alt="woocommerce leeg pakket gewicht" />

##### Standaard HS-code

Vul hier een goederencode in welke standaard gebruikt kan worden bij het exporteren van zendingen buiten de EU. Je kan deze code ook per product invullen. Ga naar `Producten > kies het gewenste product > Productgegevens > Verzendmethoden` en vul hier de gewenste code in.

<MPImg src="/documentation/woocommerce/woocommerce-standaard-hs-code.jpg" alt="woocommerce standaard hs code" />

##### Type douanezending

Geef hier aan wat voor soort zendingen je buiten de EU verstuurt. In de regel zijn dit commerciële goederen.

<MPImg src="/documentation/woocommerce/woocommerce-douanezending.jpg" alt="woocommerce douanezending" />

##### Standaard land van herkomst

Bij zendingen buiten de EU moet je aangeven vanuit welk land jouw producten oorspronkelijk afkomstig zijn. In dit veld vul je de **landcode** van het betreffende land in. In het geval van Nederland is dit **NL**.

<MPImg src="/documentation/woocommerce/woocommerce-land-van-herkomst.jpg" alt="woocommerce land van herkomst" />

##### Automatische export

Zet deze functie aan als je jouw orders direct na betaling automatisch naar MyParcel wilt exporteren.

<MPImg src="/documentation/woocommerce/woocommerce-auto-export.jpg" alt="woocommerce automatische export" />

### PostNL

##### PostNL exportinstellingen

Geef hier aan welke verzendopties je standaard aan pakketzendingen wilt toevoegen wanneer je deze vanuit WooCommerce exporteert. Bij de verzendoptie"Verzekerde zending" kan je instellen vanaf welk verkoopbedrag de zending een verzekering moet krijgen en voor hoeveel dit moet zijn.

<MPImg src="/documentation/woocommerce/woocommerce-postnl-exportinstellingen.jpg" alt="woocommerce PostNL exportinstellingen" />

##### PostNL bezorging inschakelen

Wil je in jouw checkout klanten de mogelijkheid bieden om voor thuislevering (ochtend, standaard of avond) te kiezen? Zet deze functie dan aan.

::: note
Wanneer je deze optie uit laat staan en "PostNL pickup" aan, zullen al jouw zendingen standaard naar een postpunt worden verzonden als de MyParcel checkout voor jouw klanten zichtbaar is.
:::

<MPImg src="/documentation/woocommerce/woocommerce-postnl-bezorgopties.jpg" alt="woocommerce PostNL bezorgopties" />

##### Afleverdagen

Hiermee kun je aangeven op welke dagen jij het pakket afgeeft bij een PostNL-locatie. Jouw klanten krijgen hiermee de juiste beschikbare bezorgdagen aangeboden.

<MPImg src="/documentation/woocommerce/woocommerce-postnl-afleverdagen.jpg" alt="woocommerce PostNL afleverdagen" />

##### Sluitingstijd

Met de sluitingstijd kun je aangeven tot welk moment van de dag de orders nog verwerkt kunnen worden. Als je elke dag rond 17:00 de bestellingen naar een PostNL-locatie brengt is het handig om de laatste order rond 16:00 te verwerken. Wanneer jouw klanten na dit tijdstip een bestelling plaatsen zien zij een latere levermogelijkheid.

Bijvoorbeeld: Sluitingstijd is om 16:00 en je kunt dezelfde dag de orders verwerken en op tijd inleveren. Als er na 16:00 besteld wordt, zal de checkout niet een volgende dag levering laten zien.

<MPImg src="/documentation/woocommerce/woocommerce-postnl-sluitingstijd.jpg" alt="woocommerce PostNL sluitingstijd" />

##### Verwerkingstijd

Je kunt hier instellen hoeveel dagen jij nodig hebt om een order te verwerken. Als je bijvoorbeeld "1" invult, zal de check-out niet de volgende werkdag tonen, maar een dag later. Bij geen verwerkingstijd vul je hier een "0" (nul) in.

<MPImg src="/documentation/woocommerce/woocommerce-postnl-verwerkingstijd.jpg" alt="woocommerce PostNL verwerkingstijd" />

##### Toon bezorgdatum

Met deze optie kun je aangeven tot hoever in de toekomst jouw klanten een leverdag kunnen kiezen. In dit geval staat het op 14 dagen, maar dit kan natuurlijk ook 2 of 5 dagen zijn. Het minimum is 1 dag en het maximum is 14 dagen.

<MPImg src="/documentation/woocommerce/woocommerce-postnl-toon-bezorgdatum.jpg" alt="woocommerce PostNL toon bezorgdatum" />

##### Bezorgopties

Bij de verschillende bezorgopties is het mogelijk een toeslag in te stellen. Deze zal voor de betreffende bezorgoptie doorberekend worden aan jouw klant, via de checkout. Het is mogelijk om negatieve bedragen in te voeren, dit zal dan als een korting getoond worden. Het is dus een toeslag op de standaardtarieven die je hebt ingesteld bij "Verzendmethoden" bij je WooCommerce-instellingen. In onderstaand voorbeeld zie je hoe deze toeslagen in de checkout terugkomen.

<MPImg src="/documentation/woocommerce/woocommerce-postnl-bezorgopties.jpg" alt="woocommerce PostNL bezorgopties" />

##### PostNL afhalen inschakelen

Zet deze functie aan om "Afhalen bij PostNL" in jouw checkout aan te bieden. Wil je enkel de optie "Ophalen bij PostNL" aanbieden? Vink deze optie dan aan zonder "PostNL-levering" in te schakelen.

::: note
We raden aan om in dit geval de checkout enkel te laten zien bij "Verzendmethoden gekoppeld aan pakket" zodat jouw klant deze optie enkel ziet als hij of zij een specifieke verzendmethode aanklikt. Doe je dit niet dan zullen al jouw zendingen naar een postpunt worden gestuurd.
:::

<MPImg src="/documentation/woocommerce/woocommerce-postnl-afhalen.jpg" alt="woocommerce PostNL afhalen" />

### Algemeen

<MPImg src="/documentation/woocommerce/woocommerce-general.jpg" alt="WooCommerce algemene instellingen" />

##### API instellingen

Om zendingen in het juiste account terecht te laten komen, zal je de API key uit je MyParcel-account moeten invullen. Als je ingelogd bent in jouw MyParcel account, kun je deze vinden bij jouw `Shopinstellingen > Algemeen`. Het kan zijn dat je de API key nog niet ziet, maar deze eerst nog moet genereren. Klik dan op `Genereer API-key` en kopieer de API-key.

<MPImg src="/documentation/woocommerce/woocommerce-api.jpg" alt="woocommerce API key" />

##### Modus (Orderbeheer)

Bij de instelling "Modus" kan je aangeven of je alleen een label aan wilt maken
of dat je de hele bestelling naar MyParcel wilt exporten.

<MPImg src="/documentation/woocommerce/woocommerce-orderbeheer.jpg" alt="woocommerce orderbeheer" />

Als je alleen een label aan wilt maken kan je de rest van de handleiding volgen. Wanneer je de hele order wilt exporten moet je "Modus" op "Exporteer volledige order" zetten. In de backoffice van MyParcel is het belangrijk, dat je in jouw account instellingen onder "Orderinformatie en Printopties" "Orderinformatie importeren" op "Ja" zet. Ook kan je hierna onderaan aangeven hoe je de labels/pakbonnen wilt printen in de backoffice.

<MPImg src="/documentation/woocommerce/woocommerce-orderbeheer-backoffice-instelling.jpg" alt="MyParcel orderbeheer instelling" />

##### Label weergave

Geef hier aan of je het label wilt downloaden als PDF of wilt openen in een nieuw tabblad.

<MPImg src="/documentation/woocommerce/woocommerce-labelweergave.jpg" alt="WooCommerce label weergaven" />

##### Label formaat

Hier geef je aan of je het label op een standaard (A4) of op een labelprinter (A6) wilt printen.

<MPImg src="/documentation/woocommerce/woocommerce-labelformaat.jpg" alt="WooCommerce label formaat" />

##### Vraag om startpositie bij printen

Met deze optie kan je verder gaan met printen waar je de laatste keer was gebleven. Hierdoor kun je alle stickers op het A4-vel gebruiken.

<MPImg src="/documentation/woocommerce/woocommerce-startposition.jpg" alt="WooCommerce start position" />

##### Track & Trace in email

Zet "Track & Trace in e-mail" aan om de barcode en Track & Trace link mee te sturen in de verzendbevestiging naar je klanten. De Track & Trace code wordt dan toegevoegd aan de "Bestelling afgerond en/of verzonden"-mail, die wordt verzonden vanuit WooCommerce op het moment dat een bestelling de status "Afgerond" krijgt. We adviseren de track en trace-optie in je MyParcel-account uit te zetten, als je gebruik maakt van deze optie. Anders krijgen je klanten meerdere mails over hun verzonden pakket.

::: note
Let op! Zorg dat "Verwerk zendingen direct" is ingeschakeld, wanneer je deze optie gebruikt in combinatie met de Track & Trace in email optie. Anders wordt de Track & Trace code niet opgenomen in de email naar je klant, omdat er op het moment van verzenden nog geen barcode is gecreëerd.
:::

<MPImg src="/documentation/woocommerce/woocommerce-track-trace-mail.jpg" alt="WooCommerce Track & Trace mail" />

##### Track & Trace in account

Als je klanten een account kunnen aanmaken in je webshop, kun je met er met deze optie voor zorgen dat de link van de barcode van de bestelling in het account wordt getoond.

<MPImg src="/documentation/woocommerce/woocommerce-track-trace-account.jpg" alt="WooCommerce Track & Trace account" />

##### Bezorgdatum in klantcommunicatie

Deze optie laat je klanten de bezorgdag zien in orderbevestigingen en Mijn Account.

<MPImg src="/documentation/woocommerce/woocommerce-bezorgdatum-klantcommunicatie.jpg" alt="WooCommerce bezorgdatum klantcommunicatie" />

##### Verwerk zendingen direct

Wanneer je deze optie inschakelt, zullen zendingen direct worden verwerkt wanneer deze verzonden zijn naar MyParcel. Ze zijn dan direct voorgemeld en de zending is niet meer aan te passen in je MyParcel-backoffice. Als deze optie niet aan staat, wordt de zending als "Concept" ingeschoten. Je kunt de zending dan nog steeds aanpassen in je MyParcel-account na het exporteren.

<MPImg src="/documentation/woocommerce/woocommerce-verwerk-zendingen-direct.jpg" alt="WooCommerce verwerk zendingen direct" />

##### Orderstatus automatisering

Met deze optie kan je kiezen wanneer je de status wilt veranderen. Je kan kiezen om dit na het exporteren of printen te doen. Hierna kan je kiezen welke status de zendingen moet krijgen na het exporteren of printen.

<MPImg src="/documentation/woocommerce/woocommerce-automatisering.jpg" alt="WooCommerce automatisering" />

##### Bewaar barcode in een notitie

Plaats de barcode in een notitie van een order, hierdoor is het mogelijk voor andere plugins om de barcode makkelijk te kunnen uitlezen.

<MPImg src="/documentation/woocommerce/woocommerce-barcode-notitie.jpg" alt="WooCommerce barcode in notitie" />

##### Titel voor barcode

Je kunt hier de tekst veranderen dat voor de barcode van de zending komt te staan in de notities van de bestelling. Dit is de tekst die voor de barcode komt te staan in de notities.

::: note
Let op: maak je gebruik van een koppeling met Effect Connect om Bol.com-orders in jouw WooCommerce-omgeving te krijgen? Laat de standaard waarde Tracking code: staan om de barcode automatisch terug te koppelen naar Bol.com.
:::

##### Diagnostische hulpmiddelen

Je kunt de diagnostische hulpmiddelen inschakelen op het moment dat er problemen zijn met het exporteren van de zendingen. Hiermee worden er logbestanden aangemaakt waarin de communicatie tussen WooCommerce en MyParcel wordt beschreven.

<MPImg src="/documentation/woocommerce/woocommerce-diagnostische-hulpmiddelen.jpg" alt="woocommerce diagnostische hulpmiddelen" />

### Checkout instellingen

#### MyParcel adresvelden

Zet de functie aan om de standaard velden **Adresveld 1** en **Adresveld 2** van WooCommerce op te splitsen in drie aparte velden voor **Straat**, **Huisnummer** en **Toevoeging**.

<MPImg src="/documentation/woocommerce/woocommerce-myparcel-adresvelden.jpg" alt="woocommerce MyParcel adresvelden" />

#### MyParcel bezorgopties inschakelen

Toon bezorgopties in jouw checkout door deze functie te activeren. De bezorgopties die je daadwerkelijk wilt tonen, kan je onder het tabje `PostNL` selecteren.

#### Bezorgopties inschakelen voor backorders

Met deze optie kun je bepalen of de bezorgopties getoond worden bij backorders.

<MPImg src="/documentation/woocommerce/woocommerce-backorders.jpg" alt="woocommerce backorders" />

#### Toon bij

Hier kies je of de bezorgopties altijd worden getoond, ondanks dat er producten worden besteld die alleen in een brievenbuspakje passen. Hiermee geef je klanten de mogelijkheid voor bijvoorbeeld een uitgestelde levering te kiezen, of aflevering bij een PostNL-locatie, ondanks dat de zending door de brievenbus past. Wanneer er voor een bezorgoptie wordt gekozen, wordt de zending automatisch een pakket. Er kunnen geen bezorgopties worden gekozen voor brievenbuspakjes.

Wanneer je deze bezorgopties liever alleen toont bij bestellingen die in een pakket zullen worden verstuurd, kies je voor **Bij verzendmethoden gekoppeld aan Pakket**. Kies bij `Standaard exportinstellingen > Pakkettype > Pakket` voor de gewenste verzendmethoden.

<MPImg src="/documentation/woocommerce/woocommerce-toon-delivery-options-bij.jpg" alt="woocommerce toon delivery options bij" />

#### Bezorgopties positie

Zou je de checkout op een andere plek willen hebben dan is dat mogelijk via de bezorgopties positie. Je kan de MyParcel checkout na factuurgegevens, verzendgegevens of notities neerzetten. Door al deze opties uit te proberen en te bekijken in je checkout, kom je erachter wat voor jouw webshop het mooiste is.

<MPImg src="/documentation/woocommerce/woocommerce-bezorgoptie-positie.jpg" alt="woocommerce bezorgoptie positie" />

#### Prijzen tonen als

Deze optie geeft je de mogelijkheid om de bezorgoptie prijzen als totaal of meerprijs te tonen.

<MPImg src="/documentation/woocommerce/woocommerce-prijzen-tonen.jpg" alt="WooCommerce prijzen tonen" />

#### Pickup locaties standaard weergave

Met deze optie kan je kiezen wat je eerst wilt tonen bij de pickup locatie optie. Je hebt de keuze tussen een kaart en lijst.

<MPImg src="/documentation/woocommerce/woocommerce-locaties-standaard-weergave.jpg" alt="woocommerce locaties standaard weergave" />

#### Aangepaste stijlen (CSS)

De checkout neemt automatisch de stijl van jouw webshop over. Ben je bekend met het schrijven van code en wil je de stijl van de checkout aanpassen? Verander dit dan hier door de CSS te wijzigen.

<MPImg src="/documentation/woocommerce/woocommerce-aanpassen-stijlen.jpg" alt="woocommerce delivery options stijlen aanpassen" />

#### Titels

Pas hier de titels in de MyParcel checkout naar wens aan, zodat deze perfect op jouw webshop aansluit.

<MPImg src="/documentation/woocommerce/woocommerce-titels-aanpassen.jpg" alt="woocommerce titels aanpassen" />

## Plugin gebruik

Na het installeren van de plugin zal je in je bestellingen-overzicht zien dat er in de tabel nu MyParcel icoontjes staan. Wanneer je de icoontjes van MyParcel niet ziet kan je rechtsboven op 'Schermopties' klikken en hier kan je "Acties", "Barcode" en "Bestemming" aanvinken. Als de scherminstellingen zijn aangepast, zie je nieuwe kolommen in het bestellingen-overzicht.

<MPImg src="/documentation/woocommerce/woocommerce-order-grid-acties.jpg" alt="woocommerce order overzicht acties" />

### Aanmaken van één verzendlabel

Je kunt op verschillende manieren verzendlabels aanmaken. Je zult hiervoor eerst je zendingen moeten exporteren. Doe dit door een zending te selecteren door het selectievakje voor de bestelling aan te klikken. Kies vervolgens in het "Acties" menu voor "MyParcel: Exporteren" en klik daarna op "Toepassen". In de "Acties"-kolom kan je ook gebruik maken van de MyParcel-knoppen.

### Aanmaken meerdere verzendlabels

Wanneer je meerdere zendingen tegelijk wil printen of exporteren kan je dat doen door middel van de checkboxes aan te vinken in de orderlijst. Als je een selectie hebt gemaakt van de orders die je wilt printen kan je op "Acties" klikken en uit de dropdown "MyParcel: Exporteren & Printen" of "MyParcel: Exporteren" selecteren.

"MyParcel: Exporteren" zal de selectie exporteren naar MyParcel. "MyParcel: Exporteren & Printen" zal alle zendingen exporteren naar MyParcel en daarna een PDF downloaden. Als je de zendingen los hebt geëxporteerd dan kan je ze door middel van de "MyParcel: Printen" printen in de WooCommerce omgeving. Wanneer je de zendingen niet hebt geëxporteerd en probeert te printen zal er niets geprint worden.

<MPImg src="/documentation/woocommerce/woocommerce-order-grid-bulkacties.jpg" alt="woocommerce bulk acties" />

### Aanpassen van een enkele zending

Als je een zending wilt aanpassen kan je dat doen door op "Pakket" te klikken, zoals te zien in het screenshot hieronder. Wanneer je op "Pakket" klikt, zal er een klein menu tevoorschijn komen waar je de zending kan aanpassen.

Na het kiezen van jouw gewenste opties of het wijzigen van het Soort zending klik je op Opslaan en daarna kun je deze keuze exporteren naar MyParcel en het gewenste label aanmaken.

<MPImg src="/documentation/woocommerce/woocommerce-order-aanpassen.jpg" alt="woocommerce order aanpassen" />

### Zendinginformatie

Als je informatie over jouw zending wilt zien is het niet nodig om dit te bekijken in jouw MyParcel account. Je kunt deze informatie bekijken in jouw order overzicht in WooCommerce. Bij elke order die wordt doorgezet naar MyParcel en waarvoor een label is aangemaakt komt een "i" te staan. Door hierop te klikken wordt er meer informatie getoond over de status van de zending. Mocht je meer gedetailleerde informatie willen dan kun je op de barcode klikken in de kolom barcode.

<MPImg src="/documentation/woocommerce/woocommerce-zending-informatie.jpg" alt="woocommerce zending informatie" />

### Checkout

Hieronder kan je zien hoe de checkout in een standaard WooCommerce omgeving eruit zal zien. Als alle adresgegevens correct zijn ingevuld zullen de opties zichtbaar worden. Niet alle bezorgopties zijn voor alle adressen beschikbaar.

<MPImg src="/documentation/woocommerce/woocommerce-delivery-options-thuis.jpg" alt="woocommerce delivery options thuis levering" />

Alleen beschikbare PostNL-locaties worden getoond. Het is mogelijk dat door drukte een locatie vol is en daardoor niet beschikbaar, deze zal daardoor niet worden getoond in de checkout.

<MPImg src="/documentation/woocommerce/woocommerce-delivery-options-pickup.jpg" alt="woocommerce delivery options pickup" />

### Testen

Het is mogelijk om bezorgopties toe te voegen aan de checkout, zoals ochtend- en avondlevering en ophalen bij een PostNL-punt. Welke bezorgopties je wilt aanbieden, kun je instellen in de configuratie van de MyParcel plug-in. Wij adviseren om, na het installeren van de plugin, het bestelproces te doorlopen door een test-bestelling te plaatsen en zo te bekijken of de checkout naar wens is. Het is ook mogelijk om zendingen te exporteren na het configureren van de plugin en het downloaden van labels te testen. Er worden geen kosten in rekening gebracht, zolang je de labels niet inlevert bij PostNL.

::: note
Let op: digitale postzegels worden wel direct in rekening gebracht.
:::

## Veelgestelde vragen

### Ik heb de bezorgoptie "Avondlevering" aangezet, maar deze wordt niet zichtbaar in de checkout!

Mogelijk heb je een adres ingevuld waar deze optie niet door PostNL wordt aangeboden, bijvoorbeeld op een bedrijventerrein. Een andere mogelijkheid kan zijn dat je de test op vrijdag uitvoert met zaterdag als afleverdag. Bezorgopties zoals ochtend- en avondlevering worden niet op zaterdag aangeboden.

### Al mijn zendingen worden standaard als "Ophalen bij PostNL" opgeslagen!

Je kunt dit oplossen door de optie **PostNL-levering activeren** onder het tabje `PostNL` aan te zetten of door de checkout enkel zichtbaar te maken bij verzendmethoden die bij `Standaard exportinstellingen` aan het pakkettype "Pakket" zijn gekoppeld. Let er wel op dat de optie "Toon bij" onder het tabje `Checkout instellingen` staat ingesteld op "Bij verzendmethoden gekoppeld aan pakket".

##### Al mijn bestellingen worden een pakket

Op het moment dat je brievenbuspakjes automatisch aan wilt maken, zul je dit bij de standaard exportinstellingen aan moeten geven. Let op dat als je vast tarief gebruikt dit niet onder pakket kan staan. Staat één verzendmethode bijvoorbeeld onder "pakket" en "brievenbuspakje", dan zal er een pakket aangemaakt worden. Dit komt omdat pakket voorrang heeft. Zorg dan in dit geval dat je jouw verzendmethode alleen onder "brievenbuspakje" zet.

## Bijdragen aan de plugin

Zie [CONTRIBUTING.md].

[.zip file of the latest release from GitHub]: https://github.com/myparcelnl/woocommerce/releases/latest
[CONTRIBUTING.md]: https://github.com/myparcelnl/woocommerce/blob/main/CONTRIBUTING.md
[Delivery options]: https://github.com/myparcelnl/delivery-options
[WordPress site]: https://wordpress.org/plugins/woocommerce-myparcel/
[source code]: https://github.com/myparcelnl/woocommerce
