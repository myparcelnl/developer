---
title: Bol
---

## Inleiding

Maak gebruik van onze Bol. integratie en bespaar tijd bij het aanmaken van jouw verzendlabels.
Importeer jouw orders handmatig in één klik of laat het importeren volledig automatisch verlopen.

## 1.Installatie

### 1.1 Nieuwe installatie

Ga in jouw backoffice naar Shopinstellingen > Integratie > Externe koppelingen > Bol.com en klik op de knop 'Geef toestemming'.

<MPImg src="/documentation/bol/bol-externe-koppelingen.jpg" alt="Externe koppelingen" />

Vervolgens zal je naar Bol.com worden geleid, waar je moet inloggen. Klik vervolgens op 'Toestaan' om de koppeling tussen MyParcel en Bol.com te maken.

### 1.2 Updaten bestaande installatie

Wanneer er een nieuwe versie van de koppeling wordt gelanceerd, zal je deze direct gebruiken. Je hoeft dus zelf geen updates uit te voeren.

**Let op:** Heb je de koppeling met Bol.com al eerder gemaakt? Dan zal je de installatiestappen voor de vernieuwde Bol.com-koppeling moeten doorlopen. Dit betreft namelijk geen update, maar kan worden gezien als een compleet nieuwe koppeling.

## 2. Configuratie

### 2.1 Importinstellingen

In de koppeling is het mogelijk om de orders handmatig of automatisch te laten importeren. Ga naar Shopinstellingen > Integratie > Externe koppelingen > Bol.com om hierin een keuze te maken.

<MPImg src="/documentation/bol/bol-importinstellingen.jpg" alt="Importinstellingen" />

### 2.2 Verzendregels

De Bol. koppeling maakt gebruik van jouw ingestelde verzendregels tijdens het importeren van de Bol. orders.
Ga naar Shopinstellingen > Zendingen > Verzendregels, hier heb je de mogelijkheid om een standaard pakkettype inclusief eventuele verzendopties te selecteren.

## 3. Gebruik plugin

### 3.1 Handmatig aanmaken van één of meerdere verzendlabels

Na de installatie van de Bol. koppeling zal de knop "Importeer externe orders" zichtbaar zijn in het zendingenoverzicht. Klik hier op om jouw openstaande orders in Bol. te bekijken. Mocht je meerdere externe koppelingen hebben geïnstalleerd dan kan je tussen de verschillende tabjes schakelen. Op deze pagina heb je de mogelijkheid om order per stuk of in bulk te importeren.

### 3.2 Aanpassen van een enkele zending

Geïmporteerde orders worden als conceptzending aangemaakt. Klik op het potloodje achter de zending om deze te bewerken.

## Veelgestelde vragen

### Kan ik de toestemming om MyParcel met Bol.com te koppelen ook weer intrekken?

Het is zeker mogelijik om de koppeling tussen jouw Bol.com-account en MyParcel ongedaan te maken. Klik hiervoor op de knop "Trek toestemming in" welke na de installatie zichtbaar wordt via Integratie > Externe koppelingen > Bol. .

### Hoe vaak halen jullie nieuwe orders op wanneer ik gebruik maak van automatisch importeren?

Wij halen elke 5 minuten de nieuwe openstaande orders op.

### Kan ik handmatig orders op blijven halen als ik de importinstellingen op 'automatisch' zet?

Ja, je kan orders altijd handmatig ophalen.

### Kan ik meerdere bol.com accounts koppelen aan MyParcel?

Je kan 1 bol.com account koppelen aan 1 MyParcel shop. Maak een nieuwe shop aan om een extra bol.com account te koppelen.

### Communiceren jullie de barcode terug naar Bol.com?

Ja, na het aanmaken van een barcode, wordt deze naar Bol.com teruggekoppeld. De order wordt vervolgens ook op 'Voltooid' gezet.

### Kan ik voor het importeren per order een pakketvoorkeur meegeven?

Nee, het is niet mogelijk om voor het importeren de pakketvoorkeuren per order aan te passen. Voor elke import zullen de standaard verzendregels gebruikt worden.
