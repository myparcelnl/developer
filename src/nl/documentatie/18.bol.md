---
title: Bol.
---

## Inleiding

Maak gebruik van onze Bol-integratie en bespaar tijd bij het aanmaken van je verzendlabels.
Importeer je orders handmatig met één klik, of laat het importeren volledig automatisch verlopen.

:::note
Let op! MyParcel verandert de orderstatus in Bol automatisch naar ‘Verzonden’ en vult de order aan met de Track & Trace-barcode en vervoerdersinformatie. Dit werkt alleen als de zendingen nog niet handmatig op ‘Verzonden’ zijn gezet.
:::

## Installatie

### Nieuwe installatie

Ga in jouw backoffice naar `Shopinstellingen` > `Integratie` > `Externe koppelingen` > `Bol` en klik op de knop `Geef toestemming`.

<MPImg src="/documentation/bol/externekoppelingen.jpg" alt="Externe koppelingen" />

Vervolgens wordt je doorverwezen naar de Bol-pagina waar je moet inloggen met je Bol account.

<MPImg src="/documentation/bol/bolinloggen.jpg" alt="inloggen op Bol" />

Log in met je Bol account en druk vervolgens op `Toestaan`.

<MPImg src="/documentation/bol/toestemming-geven.jpg" alt="Toestaan van koppeling" />

Nu je dit hebt uitgevoerd, is Bol succesvol gekoppeld.

### Updaten bestaande installatie

Wanneer er een nieuwe versie van de koppeling wordt gelanceerd, ga je deze automatisch gebruiken. Je hoeft dus zelf geen updates uit te voeren.

:::note
Let op! Heb je de koppeling met Bol al eerder gemaakt? Dan moet je de installatiestappen voor de vernieuwde Bol-koppeling opnieuw doorlopen. Het gaat hierbij namelijk niet om een update, maar om een volledig nieuwe koppeling.
:::

## Configuratie

### Importinstellingen

In de koppeling is het mogelijk om orders handmatig of automatisch te laten importeren. Ga naar `Shopinstellingen` > `Integratie` > `Externe koppelingen` > `Bol` om hierin een keuze te maken.

<MPImg src="/documentation/bol/bol-importinstellingen.jpg" alt="Importinstellingen" />

:::note
Let op! Nadat je de instelling hebt aangepast druk dan op `Opslaan`.
:::

### Verzendregels

De Bol-koppeling maakt gebruik van je ingestelde verzendregels tijdens het importeren van Bol-orders.
Ga naar `Shopinstellingen` > `Zendingen` > `Verzendregels`. Hier heb je de mogelijkheid om een standaard pakkettype te selecteren, inclusief eventuele verzendopties.

## Gebruik plugin

### Handmatig aanmaken van één of meerdere verzendlabels

Na de installatie van de Bol-koppeling wordt de knop _Importeer externe orders_ zichtbaar in het zendingenoverzicht. Klik hierop om je openstaande orders in Bol te bekijken.
Als je meerdere externe koppelingen hebt geïnstalleerd, kun je tussen de verschillende tabbladen schakelen. Op deze pagina heb je de mogelijkheid om orders afzonderlijk of in bulk te importeren.

### Aanpassen van een enkele zending

Geïmporteerde orders worden als conceptzending aangemaakt. Klik op het potloodje achter de zending om deze te bewerken. Het is niet aan te raden om de zending in het Bol-portaal aan te passen voordat je deze importeert in MyParcel. Dit kan er namelijk voor zorgen dat de informatie niet goed wordt geïmporteerd en dat de barcode vervolgens bij het verwerken van de zendingen niet wordt teruggekoppeld naar Bol.

## Veelgestelde vragen

### Kan ik de toestemming om MyParcel met Bol te koppelen ook weer intrekken?

Het is zeker mogelijk om de koppeling tussen je Bol-account en MyParcel ongedaan te maken. Klik hiervoor op de knop `Trek toestemming in`, die na de installatie zichtbaar is via `Integratie` > `Externe koppelingen` > `Bol`.

### Hoe vaak halen jullie nieuwe orders op wanneer ik gebruik maak van automatisch importeren?

Wij halen elke 5 minuten de nieuwe openstaande orders op.

### Kan ik handmatig orders op blijven halen als ik de importinstellingen op 'automatisch' zet?

Ja, je kunt orders altijd handmatig ophalen.

### Kan ik meerdere bol accounts koppelen aan MyParcel?

Je kunt één Bol-account koppelen aan één MyParcel-shop. Maak een nieuwe shop aan om een extra Bol-account te koppelen.

### Communiceren jullie de barcode terug naar Bol?

Ja, na het aanmaken van een barcode wordt deze teruggekoppeld naar Bol. De order wordt vervolgens ook op ‘Voltooid’ gezet.

### Kan ik voor het importeren per order een pakketvoorkeur meegeven?

Nee, het is niet mogelijk om de pakketvoorkeuren per order aan te passen voor het importeren. Bij elke import worden de standaard verzendregels gebruikt.
