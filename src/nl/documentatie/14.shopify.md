# Shopify

## Introductie

Met onze Shopify plugin kun je vijf soorten MyParcel zendingen aanmaken:

* Pakketten binnen Nederland (huisadres en ophaallocaties PostNL)
* Pakketten binnen de EU en buiten de EU
* Brievenbuspakje
* Digitale Postzegel
* Ongefrankeerd label

::: tip
Plugins van derden die we ondersteunen:

- [PostNL Pick-up points]

:::

::: note
Let op: Wij leveren geen support op deze plugin!
:::

## Installatie

### Nieuwe installatie

Om de MyParcel-plugin te installeren, volg je de volgende stappen:

- Ga in jouw Shopify-omgeving naar Apps.
- Klik rechtsboven op Ga naar de Shopify App Store.
- Selecteer de gewenste shop.
- Typ 'MyParcel' in de zoekbalk en klik op enter.
- Klik op de app 'MyParcel NL' en vervolgens op Add app.

### Bijwerken bestaande installatie

De app wordt bij wijzigingen automatisch bijgewerkt, je hebt hier zelf geen
onderhoud aan.

## Configuratie

### Algemene instellingen

<MPImg src="/documentation/shopify/shopify-general-settings.jpg" alt="Shopify general settings" />

#### Standaard paginakeuze

Hier geef je aan of je het label op een standaard (A4) of op een labelprinter (
A6) wilt printen.

#### Beschrijving op label

Met deze optie kun je een beschrijving toevoegen aan de zending. Dit zal worden
afgedrukt op de linkerbovenhoek van het label en kun je gebruiken om de zending
in het MyParcel zendingenoverzicht op te zoeken. Gebruik `{order_name}` om de
titel van de order of `{order_number}` om het ordernummer te vermelden.

<MPImg src="/documentation/shopify/shopify-label-description.jpg" alt="Shopify label description" />

#### Fulfillment

Je hebt de mogelijkheid om jouw orders automatisch de status 'Fulfilled' te
geven, wanneer PostNL jouw zending heeft gescand. Wil je dit liever handmatig
doen? Selecteer dan de optie Manueel. Ga naar Bestellingen, selecteer de
gewenste orders en klik bovenaan het orderoverzicht op Bestellingen vervullen om
deze status te veranderen.

### Account

#### API key

Het belangrijkste van de koppeling is de API key. Deze kan je in
jouw [MyParcel backoffice] terugvinden. Klik links onderin
op `Shop instellingen > Selecteer de gewenste shop > Algemeen > API instellingen`
.
Wanneer je nog geen API key hebt, kan je deze aanmaken door op Genereer API key
te klikken.

<MPImg src="/documentation/shopify/shopify-api-settings.jpg" alt="Shopify api settings" />

[MyParcel backoffice]: https://backoffice.myparcel.nl/

### Herinneringsmail afhaallocatie

De MyParcel-plugin heeft niet de mogelijkheid om de afhaallocaties in de
checkout zelf te tonen. Jouw klant kan de gewenste locatie selecteren op de
bedankpagina na het plaatsen van zijn/haar bestelling. Zet deze functie aan om
jouw klant na 30 minuten automatisch een herinneringsmail te sturen wanneer
hij/zij is vergeten om een postpunt te selecteren.

<MPImg src="/documentation/shopify/shopify-reminder-email-pickup-location.jpg" alt="Shopify reminder email pickup location" />
### Wereldzendingen

Om voor een wereldzending een douaneformulier op te stellen, zijn ook de '
HS-code', het 'gewicht per pakket' en 'land van oorsprong' benodigd. Hier kan je
de standaard waarden in vullen welke worden gebruikt wanneer je dit niet bij de
producten zelf hebt ingevuld.

::: note
Let op: wanneer je meer dan één soort product verzendt, is het belangrijk dat je
per product een HS-code hebt ingesteld. Als je dit niet doet, is de kans
aanwezig dat het pakket niet door de douane komt.
:::

### Standaard exportinstellingen

Met de standaard exportinstellingen heb je de mogelijkheid om aan de hand van de
door jouw klant gekozen verzendmethode automatisch een gewenst pakkettype zoals
een pakket of een brievenbuspakje aan te maken. De door jou aangemaakte
verzendmethoden worden hier direct ingeladen, zodat je gelijk aan de slag kunt
met het instellen van de exportvoorkeuren. Heb je nog geen verzendmethoden
aangemaakt? Bekijk dan de [handleiding van Shopify] hoe je dit in kunt stellen.

![Shopify default export settings](/documentation/shopify/shopify-default-export-settings.gif)

Wanneer je op een verzendmethode klikt, opent een pop-up. In de pop-up kan je
aangeven of de zending met MyParcel verzonden mag worden, welk type verzending
en pakket er gebruikt moet worden en of er extra opties aan toegevoegd moeten
worden.

#### Nederland

Beschikbare verzendtypes: Thuislevering en Afhaalpunt Beschikbare pakkettypes:
Brievenbuspakket, Pakket, Ongefrankeerd label en Digitale postzegel Beschikbare
opties: Handtekening voor ontvangst, Alleen geadresseerde, Retour bij geen
gehoor, Extra groot formaat, 18+-check en verzekering tot € 5000

#### PostNL Locaties

Wanneer je jouw klanten een PostNL-locatie wilt aanbieden in de checkout, zul je
een extra verzendmethode aan moeten maken in Shopify. Deze verzendmethode kan je
daarna koppelen in de "Standaard Exportinstellingen".

<MPImg src="/documentation/shopify/shopify-postnl-location.jpg" alt="Shopify PostNL-locatie" />

1. Ga in Shopify naar "Apps"
2. Ga naar de MyParcel App
3. In de MyParcel App klik op "Instellingen" links bovenaan de pagina
4. Scroll in de instellingen naar beneden tot je "Standaard exportinstellingen"
   ziet
5. Klik hier de verzendmethode die je hebt aangemaakt voor de PostNL-locaties
   aan
6. Zet "Verzenden via MyParcel" aan en "Type verzending" op "Afhaalpunt"
7. Klik na het instellen van de verzendmethode op "Opslaan" Na het opslaan van
   deze instellingen zal de klant na betaling gevraagd worden om een
   PostNL-locatie te selecteren.
8. Mocht dit vergeten worden, zal er na ongeveer 30 minuten een email ter
   herinnering verstuurd worden.

#### België

- Beschikbare verzendtypes: Thuislevering en Afhaalpunt
- Beschikbare pakkettypes: Pakket
- Beschikbare opties: Extra groot formaat en standaard verzekering tot € 500,-

#### Europa

- Beschikbare verzendtypes: Thuislevering
- Beschikbare pakkettypes: Pakket
- Beschikbare opties: Standaard verzekering tot € 500,-

#### Wereld

- Beschikbare verzendtypes: Thuislevering
- Beschikbare pakkettypes: Pakket
- Beschikbare opties: Standaard verzekering tot € 200,-

### Veelgestelde vragen over de configuratie

#### Waar kan ik de 'HS-code' en 'land van oorsprong' op productniveau instellen?

Selecteer het gewenste product op de pagina `Producten`. Onderaan de pagina vind
je de onderstaande gegevens. Maak je gebruik van 'varianten'? In dat geval vind
je het onderstaande nadat je de gewenste variant binnen het product hebt
aangeklikt.

<MPImg src="/documentation/shopify/shopify-questions.jpg" alt="Shopify questions" />

## Plugin gebruik

### Aanmaken van één verzendlabel

Bij het openen van een bestelling vind je bovenaan de pagina de
knop `Meer acties`. In de dropdown kan je de optie `Print label`. Je wordt
doorgestuurd naar de MyParcel app waarna je het label gelijk kunt downloaden.

### Aanmaken meerdere verzendlabels

Wanneer je meerdere bestellingen in één keer wilt downloaden, kan je deze in het
bestellingenoverzicht aanvinken, op de knop `Meer acties` bovenaan de pagina
klikken. In de dropdown vind je de optie `Print label`. Je wordt doorgestuurd
naar de MyParcel app waarna je de labels gelijk kunt downloaden.

### Aanpassen van een enkele zending

Wanneer je de bestelling als een ander pakkettype wilt exporteren dan de eerder
ingestelde standaard exportinstellingen, kan je dit binnen de MyParcel app doen.
Ga naar `Apps > MyParcel NL` en open de gewenste order. Hier vind je de
mogelijkheid om een export te maken met een aangepast pakkettype en eventuele
verzendopties toevoegen of verwijderen.

<MPImg src="/documentation/shopify/shopify-change-shipment.jpg" alt="Shopify api settings" />

### Checkout afhaallocatie

Wanneer je de optie 'afhaallocatie' aan een verzendmethode hebt gekoppeld (zie hoofdstuk 2.3) hebben jouw klanten de mogelijkheid om op de bedankpagina na de betaling een afhaallocatie te selecteren. Wil je jouw klanten een herinnering sturen wanneer ze vergeten om het postpunt te selecteren? Zet dan de optie 'Herinneringsmail afhaallocatie' uit hoofdstuk 2.4 aan.

<MPImg src="/documentation/shopify/shopify-checkout-pickup.jpg" alt="Shopify checkout pickup" />

### Retourlabel mailen

Heeft jouw klant een bestelling geplaatst en wil hij/zij deze retour sturen? Verstuur eenvoudig een mail met het retourlabel door de order te openen en bovenaan de pagina op de knop te klikken. Onderaan het dropdownmenu vind je de optie 'send return label' om een mail naar jouw klant te sturen. Wil je instellingen zoals de opmaak van de mail en eigen bijdrage van jouw klant aanpassen? Dit kan in jouw [MyParcel backoffice]. Klik links onderin op `Shop instellingen > Selecteer de gewenste shop > Retour`.

### Testen

Het is mogelijk om ophalen bij een PostNL-punt als bezorgoptie aan de checkout toe te voegen. Wij adviseren om, na het installeren en configureren van de plugin, het bestelproces te doorlopen door een test-bestelling te plaatsen en zo te bekijken of de checkout naar wens is. Het is ook mogelijk om zendingen te exporteren na het configureren van de plugin en het downloaden van labels te testen. Er worden geen kosten in rekening gebracht, zolang je de labels niet inlevert bij PostNL.

::: note
Let op: digitale postzegels worden wel direct in rekening gebracht.
:::

## Veelgestelde vragen

#### Waarom kan mijn klant alleen na de checkout voor een afhaallocatie kiezen?

Om de veiligheid van betalingen te waarborgen, laat Shopify het niet toe dat partijen code aan een checkout toevoegen. Na de checkout is dit wél mogelijk waardoor we de optie toch aan de plugin toe hebben kunnen voegen. Samen met de herinneringsmail (zie hoofdstuk 2.4) kan je jouw klanten deze optie op de best mogelijke manier toevoegen.

#### Ik heb de plugin geïnstalleerd, maar wanneer ik een zending probeer te exporteren, krijg ik een error.

Mogelijk zijn de actieve verzendmethoden bij het configureren van de plugin nog niet aan pakkettypes gekoppeld. Volg de stappen in hoofdstuk 2.3 om dit in te stellen.


[Delivery options]: https://github.com/myparcelnl/delivery-options

[MyParcel backoffice]: https://backoffice.myparcel.nl/

[PostNL Pick-up points]: https://apps.shopify.com/pick-up-points?locale=nl
